<html>

<head>
<meta http-equiv="Content-Type" content="text/html; charset=utf-8"/>
<title>Horvátországi autópályák használata</title>
<link rel="stylesheet" href="index.css" type="text/css">
</head>

<body>

<h1>Horvátországi autópályák használata<br>
<span style="font-style: italic; font-size: smaller">&hellip; azoknak, akik először vágnak neki</span>
</h1>

Alapvető működés:

<ol>
<li>Amikor rámegyünk az autópályára
(alapesetben odafelé a határnál,
<a href="http://maps.google.hu/maps?ll=46.4,16.7&z=12&t=m">Goričan</a>-nál),
<!--q=Goričan, Hrvatska-->
át kell haladni egy kapun, ahol kapunk egy kis kártyát,
ami azt az információt tartalmazza, hogy hol mentünk fel a pályára.</li>

<li>Lehajtáskor
(alapesetben odafelé a nyaralóhelyhez legközelebbi csomópontban)
újabb kapu, ahol a kis kártyát le kell adni,
a kezelő (bevonja és) leolvassa,
az autópályán megtett út hossza alapján meghatározza a díjat,
ezt kifizetjük, és kész.</li>
</ol>

Bonyolítás: mivel
a Zágrábot elkerülő autópálya (pont mint nálunk az M0-s) ingyenes,
ha a tengerhez megyünk, <em>kétszer</em>
kell lejátszani a fenti eljárást:
<ol>
<li>a határnál megkapjuk a kis kártyát,</li>
<li>Zágráb előtt
(<a href="http://maps.google.hu/maps?ll=45.92,16.273&z=13&t=m">Sveta
Helena</a>-nál)
kifizetjük az addigi szakaszt,<br>
majd ingyen autózunk a Zágrábot elkerülő (A4-es és) A3-as autópályán,</li>
<li>Zágráb után
(a <a href="http://maps.google.hu/maps?ll=45.756,15.894&z=13&t=m">Lučko-i
elágazás után</a>, az A1-es autópályán) újabb kis kártyát kapunk,</li>
<li>ezzel a kártyával fizetjük a számunkra kedves végső letérésnél
a második autópályaszakasz díját.</li>
</ol>

<p>Ebből következik, hogy 4 (oda-vissza 8) darab kapun kell átküzdeni magunkat,
azaz 4x (8x) van lehetőség arra, hogy
a kapuk korlátozott áteresztő képessége miatt dugóba keveredjünk.
Sokan rémisztgetnek a szörnyű dugókkal,
lássuk, hogy mi mit tapasztaltunk,
illetve, hogy hogyan úszhatjuk meg leginkább dugómentesen.
Megj: dugóra lényegében csakis <em>szombaton</em>
(az szokásos turnusváltás napján) van esély.</p>

<p>Amikor a kártyát kapja az ember nincs kezelő,
csak nyomni kell egy gombot, elvenni a kártyát (gondosan eltenni!),
nyílik a sorompó, és lehet menni. Ez elég gyorsan megy,
mi itt nem tapasztaltunk dugót.

A fizetési pontoknál lehet rosszabb a helyzet.<br>
Azaz odafelé
<a href="http://maps.google.hu/maps?ll=45.92,16.273&z=13&t=m">Sveta
Helena</a> + a végső letérés,
visszafelé pedig
<a href="http://maps.google.hu/maps?ll=45.756,15.894&z=13&t=m">Lučko</a>
+ a határ.</p>

<p>Odafelé szombat délután menvén nem tapasztaltunk dugót,
lényegében 0 perc várakozással haladtunk át a kapun
Sveta Helena-nál 17:30 körül
(a <a href="http://maps.google.hu/maps?ll=45.92,16.273&z=16&t=h">Sveta
Helena-i kapu közelről</a>)
illetve (mi éppen
<a href="http://maps.google.hu/maps?ll=44.974,14.987&z=11&t=m">Senj</a>
felé tartván)
<a href="http://maps.google.hu/maps?ll=44.963,15.077&z=12&t=m">Žuta
Lokva</a>-nál 19:30 körül.
Visszafelé szintén szombat délután
<a href="http://maps.google.hu/maps?ll=45.756,15.894&z=13&t=m">Lučko</a>-t
bankkártyával fizetve 25 perc alatt teljesítettük (15:30 körül),
a határ előtt pedig mindössze 10 percet kellett várnunk (este 6 körül).</p>

<p><a href="http://www.utikalauz.hu/index.php?p=folap&id=422">Mértékadó
vélemények szerint</a> a neuralgikus pont
Lučko visszafelé szombaton, és
<em>érdemesebb bankkártyával</em> fizetni, mert ott rövidebb a sor.
Lássuk, hogyan is lehetséges ez.

Lučko előtt valóban <em>két külön sorban</em> állnak az autók,
balra ("CASH" felirat) mennek két sávon a készpénzzel fizetők,
jobbra pedig ("NO CASH" felirat) egy másik külön kiépített két sávon
a bankkártyával fizetők.

A bankkártyás irányon <em>sokkal <strong>(3 km-rel)</strong></em>
korábban van a kapu
(a <a href="http://maps.google.hu/maps?ll=45.724,15.869&z=16&t=h">Lučko-i
<em>bankkártyás</em> kapu közelről</a>),
mint a készpénzes irányon
(a <a href="http://maps.google.hu/maps?ll=45.748,15.884&z=16&t=h">Lučko-i
<em>készpénzes</em> kapu közelről</a>).
Tényleg sokkal rövidebb a bankkártyás sor,
és a bankkártyás kapunál történő fizetés után
3 km-en keresztül repeszthetünk a balra mellettünk
rostokoló készpénzzel fizetni szándékozó tömegek mellett.
A <a href="http://maps.google.hu/maps?ll=45.724,15.869&z=16&t=h">bankkártyás
kapu</a> bal oldalán jól látszik a két sáv,
ahol a készpénzes sor áll,
a <a href="http://maps.google.hu/maps?ll=45.748,15.884&z=16&t=h">készpénzes
kapu</a> jobb oldalán meg az a két sáv, ahol
mi húzunk el 100-zal a készpénzes fizetők mellett.
A bankkártyával való fizetéskor ráadásul a pénzváltási veszteséget
is megspóroljuk, mert &ndash; amint tapasztaltuk &ndash;
a pénzt középárfolyamon vonja le a bank.
<em>Vigyünk tehát magunkkal megfelelő (pl.: Maestro, Mastercard)
bankkártyát, soroljunk jobbra Lučko-nál és kövessük a "NO CASH" irányt.</em></p>
<!-- árfolyamról? -->

Kellemes nyaralást!

<div style="margin-top: 1em">
&copy; <a href="mailto:sass.balint kukac itk.ppke.hu">Sass Bálint</a>

&ndash; 2011. szeptember 1.
</div

</body>
</html>
