Az Európa-bajnokságon várakozás felett szereplő magyar labdarúgó-válogatottból Nagy Ádám az első, aki feljebb lépett. Hogy mennyire volt szerencsés a 21 éves játékos klubváltása, évek múlva derül ki. Adunk egy kis hátteret.

Többhetes huzavona végén a Bologna végre szerződtette Nagy Ádámot a Ferencvárosból - 1,5 millió euróért.

A magyar futballválogatott egyik legjobb Eb-játékosát már a torna közben hírbe hozták a Benficával, majd az Olympique Marseille-jel, érdeklődött állítólag az angol bajnok Leicester City is, de a 21 éves középpályás végül Olaszországban köt ki.
